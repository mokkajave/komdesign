<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Synshemmet - og usynlig?</title>
    <link rel="stylesheet" href="css/style.css">
</head>
<body>
    <main>
        <article>
            <header class="content-container">
                <h1>Synshemmet - og usynlig?</h1>
                <p>Jeg ser ingenting - men ser samfunnet tydeligere enn mange andre.</p>
            </header>

            <div class="responsive-img">
                <img src="media/kjell_05.jpeg" />
            </div>

            <div class="content-container img-text">
                <p>FOTO: SIMON A. KNØSMOEN</p>
            </div>

            <section class="content-container text-container">
                <h2>Kjell Andersen - Et liv med motstand, mestring og mening</h2>

                <div class="author">
                    <p>Stian Marthinsen - <span class="roles">Journalist</span><br>Simon A. Knøsmoen - <span class="roles">Visuell Journalist</span><br>Even Skaug - <span class="roles">Produsent</span></p>
                    <span>Høgskolen i Østfold</span>
                </div>

                <p>
                    Klikk. Pip. En stemme bryter stillheten.
                </p>
                <p>
                    "Du har én ny e-post".
                </p>
                <p>
                    Kjell Andersen sitter foran datamaskinen. Hendene hviler rolig over tastaturet.
                    Han ser ikke skjermen. Han har ikke sett noe på over tjue år.
                </p>
                <p>
                    Han er 69 år nå. Lever fortsatt i barndomshjemmet på Kongsten i Fredrikstad. Et
                    hjem der tre generasjoner en gang levde under samme tak. Besteforeldre nede, foreldrene
                    oppe, og en liten gutt som løp vennene sine i møte for å spille fotball. Et liv
                    som begynte med trygghet og fellesskap.
                </p>
                <p class="quote">
                    Men mørket kom tidlig.
                </p>
            </section>

            <section class="content-container text-container">
                <h3>Når verden forsvinner foran øynene</h3>
                <p>
                    Han var tre eller fire år da det først skjedde. Når solen gikk ned, forsvant også
                    verden rundt han. Nattblindhet kom som en stille varsling. Sakte forsvant synsfeltet,
                    bit for bit.
                </p>
                <p>
                    Diagnosen var ikke bare én. Han fikk vite at han hadde retinitis pigmentosa - en sykdom
                    som starter med kikkertsyn og ender i total blindhet. I tillegg ble han født med Bardet-Biedl-syndrom,
                    en sjelden genetisk tilstand. Seks fingre og tær, høyt blodtrykk og nedsatt nyrefunksjon.
                    Kroppen bar på flere utfordringer enn noen kunne se utenfra.
                </p>
                <div class="text-img">
                    <img src="media/barndomsbilde.jpeg" />
                </div>
                <p>
                    - Jeg visste jeg var annerledes. Jeg ble sjenert, holdt meg litt tilbake. Men jeg prøvde
                    å gjøre det beste ut av det.
                </p>
            </section>
            
            <section class="content-container text-container">
                <h3>Et usynlig barn i et svaksynt system</h3>
                <p>
                    På barneskolen klarte han fortsatt å lese med briller. Men etter hvert ble tavla en grå
                    flate. Tilrettelegging fantes ikke. Eller kanskje den gjorde det - men ingen fortalte ham
                    om den. Ikke før han satt med eksamenspapirene foran seg, den siste dagen på videregående.
                </p>
                <p>
                    - Da var det for sent. Jeg hadde klart meg selv hele veien, men det kostet.
                </p>
                <p>
                    Ungdomsårene ble tyngre enn nødvendig. Det handlet ikke bare om synet, men om det som
                    fulgte med. Blikkene. Mobbingen. Ensomheten. Følelsen av å være oversett.
                </p>
                <p class="quote">
                    - Det var som om synet mitt gjorde meg usynlig for andre også.
                </p>
                <p>
                    Men så kom et vendepunkt, uventet og viktig. Han ble spurt om å holde en tale foran en
                    forsamling. Han hadde aldri gjort det før, men sa ja.
                </p>
                <p>
                    - Jeg ble tryggere. Det løsnet noe i meg. Jeg kunne stå der og eie rommet, selv uten å se det.
                </p>
            </section>

            <div class="slide-wrapper content-container text-container">
                <div class="image-container">
                    <img src="media/kunstbilde.jpeg" alt="Originalt bilde" class="base-img" />
                    <img src="media/dvd.jpeg" alt="Simulert syn" class="overlay-img" id="overlay-img" />
                </div>
                <input type="range" min="0" max="100" class="slider" id="synSlider" />
            </div>

            <section class="content-container text-container">
                <h3>En jobb han mestret - og teknologien som stengte han ute</h3>
                <p>
                    I 1978 fikk Kjell jobb som saksbehandler på sosialkontoret. Det var før alt ble digitalt.
                    Så lenge det handlet om papir, fungerte det fint. Han gjorde jobben godt, og trengte ingen
                    spesielle hjelpemidler.
                </p>
                <p class="quote">
                    Men så kom datasystemene, og mulighetene forsvant.
                </p>
                <p>
                    - Jeg måtte slutte. Ikke fordi jeg ikke mestret jobben, men fordi jeg ikke kunne se skjermen.
                </p>
                <p>
                    Han fikk ny jobb i barneverntjenesten, men også der ble han satt på sidelinjen da et nytt
                    datasystem ble innført. Det var ikke tilrettelagt, og ingen kunne tilby en løsning. Han falt
                    mellom stolene, igjen.
                </p>
            </section>

            <section class="content-container text-container">
                <h3>Teknologi som endelig åpnet dører</h3>
                <p>
                    Det tok lang tid før teknologien virkelig begynte å jobbe med han. Først i 2003 kom det et
                    telefonsystem med talesvar - og med det åpnet verden seg på nytt.
                </p>
                <p>
                    Skritt for skritt fikk han verktøy som gjorde ham mer selvstendig. Skjermleser med kunstig
                    intelligens, systemer som kunne lese tekst og bilder høyt, hvitevarer som snakket, banktjenester
                    med oppleste koder, telefon med taleassistanse.
                </p>
                <p class="quote">
                    - Det ble en ny frihet. Jeg trengte ikke spørre om hjelp hele tiden lenger.
                </p>
                <p>
                    Det var som om noen endelig husket ham. Som om han ikke lenger måtte forklare hvorfor han trengte
                    å være inkludert.
                </p>
            </section>

            <section class="content-container text-container">
                <h3>Hjelpen som ikke finner frem</h3>
                <p>
                    Selv etter at synet forsvant helt på tidlig 2000-tallet, har Kjell holdt fast ved selvstendigheten.
                    Han lager mat, steller seg selv, og bruker PC med både skjermleser og AI som leser tekst og bilder
                    høyt. Verktøyene har gitt ham nye måter å delta, forstå og oppleve - selv uten syn.
                </p>
                <p class="quote">
                    Men det har ikke alltid vært enkelt å navigere - ikke bare fysisk, men i møte med systemene
                    som skulle støtte ham.
                </p>
                <p>
                    Da han for en periode fikk tildelt hjemmesykepleie, begynte en ny runde med utfordringer. Hjelpen var
                    der, men den traff sjelden slik den skulle. Personalet møtte opp på feil adresse. Språklige barrierer
                    gjorde kommunikasjonen vanskelig. Enkelte ansatte visste ikke hvordan de skulle forholde seg til en
                    blind person.
                </p>
                <p class="quote">
                    - De forstod ikke situasjonen, sier Kjell enkelt.
                </p>
                <p>
                    Små misforståelser ble til store belastninger. Feilmedisinering. Brukte sprøyter i søppelbøtta.
                    Beskjeder han ikke kunne lese. En beskjed om å "komme ned og låse opp", som for en blind person er
                    mer enn bare en utfordring - det er en risiko. Noen ganger møtte han også sinne og irritasjon når han
                    ikke kunne reagere slik de forventet. En dør smalt. Et stikkende tonefall.
                </p>
                <p>
                    - Jeg vet at mange gjør sitt beste, og det finnes dyktige folk. Men det kjentes ikke trygt. Og det er
                    ikke en trygghet du kan velge bort.
                </p>
                <p>
                    Han stiller ikke spørsmål ved enkeltpersoner, men ved struktur. En utdanning på to år, etterfulgt av
                    ett år i praksis, er kanskje ikke alltid nok til å forberede mennesker på den kompleksiteten de møter i
                    andres hjem - særlig ikke når det handler om synstap, tillit og avhengighet.
                </p>
                <p>
                    For Kjell handler det ikke om skyld, men om sårbarhet. Når man mister synet, er man i større grad
                    prisgitt andres evne til å forstå. Og når den forståelsen ikke er på plass, oppleves det som urettferdig
                    - og i verste fall farlig.
                </p>
            </section>

            <section class="content-container text-container">
                <h3>Hver støtte er en kamp</h3>
                <p>
                    Kjell har ikke fått noe gratis. Hver assistent, hver løsning, hvert tiltak - har han måttet søke
                    selv, forklare, argumentere og bevise. Han vet at mange i hans situasjon ikke orker. Det er krevende
                    å være ressurssterk når man allerede har nok å bære.
                </p>
                <p>
                    Først i 2004 fikk han personlig assistent. Før det levde han et langt liv i stillhet. Etterpå kom
                    friheten. Bowling. Teater. Mer sosialt. Mer aktivitet.
                </p>
                <p>
                    Han har vært aktiv i Blindeforbundet og engasjert seg i teknologisk utvikling for svaksynte. Han vet
                    hva som fungerer - og hvor hullene er.
                </p>
                <p class="quote">
                    - Det har blitt bedre. Men det er fortsatt mye som mangler. Teknologien finnes, men systemene bruker
                    den ikke.
                </p>
            </section>

            <section class="content-container text-container">
                <h3>Kjærlighet, beskyttelse - og et savn etter frihet</h3>
                <p>
                    Foreldrene døde for mange år siden. De ville alltid beskytte ham. Men i det lå også grenser.
                </p>
                <p>
                    - Jeg skjønner dem. De ville meg bare vel. Men jeg skulle gjerne fått leve litt friere. Vært mindre
                    begrenset.
                </p>
                <p>
                    Det er et sårt punkt. Kjell kunne klart mer, tidligere. Men frykten - både deres og samfunnets - la
                    hindringer som tok tid å rive ned.
                </p>
            </section>

            <section class="content-container text-container">
                <h3>Et menneske som fortsatt ser</h3>
                <p>
                    I dag lever Kjell et stille, men rikt liv. Han følger med. Han leser nyheter - med ørene. Bruker
                    teknologi for å navigere både hjemmet og verden. Holder seg oppdatert. Engasjert.
                </p>
                <p class="quote">
                    Han har ikke syn. Men han har innsikt.
                </p>
                <p>
                    - Jeg har ikke øyne som ser. Men jeg har oversikt. Jeg henger med. Jeg har alltid gjort det.
                </p>
                <p>
                    Han bor fortsatt i huset på Kongsten. I huset hvor alt startet. Der mørket først la seg. Og der
                    han fortsatt finner lys - i stemmen som leser, i teknologien som hjelper, og i evnen til å aldri gi opp.
                </p>
            </section>

            <footer class="content-container">
                <p>Kilde</p>
            </footer>
        </article>
    </main>

    <script src="js/script.js"></script>
</body>
</html>